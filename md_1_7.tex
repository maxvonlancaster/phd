\section{Проміжна функція зі значеннями в ґратці.}



Векторний простір $Y$ називається нетривіальним, якщо $Y\neq \{0\}$. Частково впорядкований векторний простір $(Y,\leq)$ називається векторною ґраткою, якщо виконуються наступні умови:

(i) З того, що $x \leq y$ випливає, що $x + z \leq y + z$ для всіх $x, y, z \in Y$ ;

(ii) З того, що $x \leq y$ випливає, що $rx \leq ry$ для всіх $x, y \in Y$ і для всіх $r \in Y$ з $r \geq 0$;

(iii) Кожна двоточкова множина $\{x, y\}$ має верхню межу $x\vee y$ і нижню межу $x \wedge y$.

Для векторної ґратки $Y$, підмножина $A \subseteq Y$ називається тілесною, якщо з того, що $x\in A$ і $|y| \leq |x|$ випливає, що $y \in A$, де $|z|$ визначається через $|z| = z \vee(-z)$ для кожного $z \in Y$.

Топологічний векторний простір $Y$ називається топологічною векторною ґраткою якщо він є
векторною ґраткою і локально твердою, тобто, $Y$ містить базу $0$-околів
твердих множин. Нормованою векторною ґраткою $Y$ називається векторна ґратка з нормою $||\cdot||$ такою, що наступна умова виконується:


(iv) З $|x| \leq |y|$ випливає $||x|| \leq ||y||$ для всіх $x, y \in Y$.


Нормована векторна ґратка називається банаховою ґраткою, якщо вона є банаховим простором.

Для $y_{1}, y_{2} \in Y$, пишемо $y_{1} < y_{2}$ якщо $y_{1} \leq y_{2}$ і $y_{1} \neq y_{2}$. Підпростори $[y_{1}, y_{2}] =
{z \in Y : y_{1} \leq z \leq y_{2}}$ в $Y$ , де $y_{1}, y_{2} \in Y$ з $y_{1} \leq y_{2}$, називаються порядковими інтервалами.

Простір $X$ називається $k$~--- колективно нормальним, якщо для кожного дискретного набору $\mathcal{F}$ замкнених підмножин з $X$ з $|\mathcal{F}|\leq k$ існує попарно неперетинний набір $\{U(F):F\in \mathcal{F}\}$ відкритих множин з $X$ таких, що $F\in U(F)$ для кожного $F\in \mathcal{F}$.

К. Яамазакі \cite{Yamazaki} дослідив можливість перенесення теореми Гана на функції зі значеннями у Банахових ґратках. Зокрема, він встановив наступні результати. Для $T_{1}$~--- простору $X$ і нетривіальної сепарабельної Банахової ґратки $Y$ існування строго проміжної неперервної функції $f:X\rightarrow Y$ для кожної строгої пари Гана $(g,h)$, $g,h:X\rightarrow Y$ є характеристичною властивістю нормальності та зліченної паракомпактності простору $X$, а існування строго проміжної неперервної функції $f:X\rightarrow Y$ для кожної пари Гана $(g,h)$, $g,h:X\rightarrow Y$, є характеристичною властивістю досконалої нормальності простору $X$.

Окрім того, для $T_{1}$~--- простору $X$, замкненої $A\subseteq X$ і банахової ґратки $Y$ з $\omega(Y)=k$ та такої, що кожен порядковий інтервал є компактним, існування проміжної неперервної функції $f:A\rightarrow Y$ для кожної пари Гана $(g,h)$, $g,h:A\rightarrow Y$ є характеристичною властивістю $k$~--- колективної нормальності, існування строго проміжної неперервної функції $f:A\rightarrow Y$ для кожної строгої пари Гана $(g,h)$, $g,h:A\rightarrow Y$ є характеристичною властивістю $k$~--- колективної нормальності та зліченної паракомпактності простору $X$ та зліченної паракомпактності простору $X$, а існування строго проміжної неперервної функції $f:A\rightarrow Y$ для кожної пари Гана $(g,h)$, $g,h:A\rightarrow Y$, є характеристичною властивістю досконалості та $k$~--- колективної нормальності простору $X$. 