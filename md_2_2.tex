\newpage
\chapter{ОГЛЯД РЕЗУЛЬТАТІВ ДИСЕРТАЦІЇ }

\section{Проміжні афінні функції для опуклих функцій та проміжні кусково лінійні функції.}

Дослідженню питання про існування проміжної афінної функції для пари функцій $(g,h)$, де $g$~--- вгнута, $h$~--- опукла, та $g(x)\leq h(x)$ на векторному просторі $X$ присвячено підрозділ 3.1 цієї дисертації.

З'ясовано, що для випадку, коли $E$ — опукла множина в дійсному векторному просторі $X$, $g:E\rightarrow \mathbb{R}$ — вгнута і $h:E\rightarrow \mathbb{R}$ — опукла функції, такі, що $g(x)\leq h(x)$ на $E$, та множини $A=Gr^{-}(g)=\{(x,y):\mbox{x}\in E\quad \textmd{і} \quad y<g(x)\}$ і $B=Gr^{+}(h)=\{(x,y):x\in E\quad \textmd{і} \quad y>h(x)\}$ напівстрого відокремлюються деякою гіперплощиною в добутку $X\times\mathbb{R}$, то існує така афінна функція $f:E\rightarrow \mathbb{R}$, що $g(x)\leq f(x)\leq h(x)$ на $E$.

Далі, використовуючи теорему Мазура, ми встановили, що для випадку дійсного векторного топологічного простору $X$, вгнутої і опуклої функцій $g:X\rightarrow \mathbb{R}$ і $h:X\rightarrow \mathbb{R}$ таких, що $g(x)\leq h(x)$ на $E$, з того, що одна з множин $A=Gr^{-}g$ чи $B=Gr^{+}h$ має $C$-внутрішню точку в добутку $X\times \mathbb{R}$ випливає, що існує така афінна функція $f:X\rightarrow \mathbb{R}$, що $g(x)\leq f(x)\leq h(x)$ на $X$. Доведення цієї теореми було проведено двома способами.

Питання про знаходження проміжної кусково лінійної функції для строгої пари Гана на відрізку було досліджено в підрозділі 3.2 цієї дисертації.

Зокрема, встановлено, що для всюди щільної множини $E$ у просторі $C_{u}[a,b]$ і строгої пари Гана $(g,h)$ на $[a,b]$ існує проміжна для $(g,h)$ функція $f$ з множини $E$. З цього результату та з теореми Вейерштрасса напряму випливає існування проміжних многочленів для кожної строгої пари Гана, та з теореми Кантора випливає існування проміжної кусково-лінійної функції для кожної строгої пари Гана на відрізку $[a,b]$.

В цьому підрозділі також було дано відповідь на питання про існування такої проміжної кусково лінійної функції для строгої пари Гана $(g,h)$, що проходить через задану точку $(a,\gamma)$, де $g(a)<\gamma<h(a)$. 