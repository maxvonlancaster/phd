\newpage
\chapter{ДАЛЬШИЙ РОЗВИТОК ТЕОРЕМИ ГАНА ПРО ПРОМІЖНУ ФУНКЦІЮ ТА ЇЇ ЗАСТОСУВАННЯ.}

\section{Многозначні пари Гана та проміжні функції.}

Для топологічного простору $X$ та $Y$ розглянемо умови, при яких для довільних многозначних відображень $G:X\rightarrow Y$ та $H:X\rightarrow Y$, таких, що $G(x)\subseteq H(x)$ для кожного $x\in X$ та $G$ та $H$ є відповідно напівнеперевними зверху та знизу, існує $F:X\rightarrow Y$ неперервна, така, що $G(x)\subseteq F(x)\subseteq H(x)$. Розглянемо також умови для топологічних просторів, при яких теорема Гана про проміжну функцію має многозначний аналог.

Добре відомо, що концепт напівнеперервності зверху та знизу можна застосувати для многозначних відображень $F:X\rightarrow Y$, що ставлять у відповідність непорожні підмножини $Y$ для кожної точки $x\in X$, тобто відображення $F:X\rightarrow \mathcal{P}(Y)$ зі значеннями в множині $\mathcal{P}(Y)=2^{Y}\setminus \{\emptyset\}$ всіх непорожніх підмножин $Y$. Нагадаємо, що многозначне відображення $F:X\rightarrow Y$ з топологічного простору $X$ в топологічний простір $Y$ називається напівнеперервним зверху /знизу/ в точці $x_{0}\in X$, якщо для кожної відкритої  множини $U$ в $Y$, такої що $F(x_{0})\subseteq V$ /$F(x_{0})\cap V\neq {\O}$/ існує  такий окіл $U$ точки $x_{0}\in X$, що $F(x)\subseteq V$ /$F(x)\cap V\neq {\O}$/ для кожного $x\in U$ (тут ми використовуємо термінологію з \cite{Neubrunn}). Ми кажемо, що $F$ є неперервною в $x_{0}$, якщо вона є напівнеперервною зверху та знизу в цій точці. Відображення $F:X\rightarrow Y$ називається неперервним, напівнеперервним зверху /знизу/, якщо воно є таким в кожній точці простору $X$.

Множина $\mathcal{P}(Y)$ має природнє відношення часткового порядку, включення $\subseteq$ підмножин $Y$, і це дозволяє нам перенести концепт пар Гана для многозначних відображень. Ми кажемо, що многозначні відображення утворюють пару Гана /строгу пару Гана/, якщо $G$ напівнеперервна зверху, $H$ знизу і $G(x)\subseteq H(x)$ /$G(x)\subset H(x)$/ для кожного $x\in X$.

Природньо випливають наступні задачі

\textit{Задача 1.} За яких умов на простори $X$ і $Y$ кожна пара Гана $(G,H)$ з многозначних відображень $G,H:X\rightarrow Y$ має неперервне проміжне многозначне відображення $F:X\rightarrow Y$?

\textit{Задача 2.} За яких умов кожна строга пара Гана $(G,H)$ з $X$ в $Y$ має строге проміжне неперервне многозначне відображення $F:X\rightarrow Y$?

\textit{Задача 3.} За яких умов кожна пара Гана $(G,H)$ з $X$ в $Y$ має строго проміжне неперервне многозначне відображення $F:X\rightarrow Y$?

Розглянемо в цьому розділі ці проблеми. Наступні задачі відносяться до задачі 1.

Нехай $X$ топологічний простір і $F:X\rightarrow \mathbb{R}$ многозначне відображення, зі значеннями $F(x)=[f_{1}(x),f_{2}(x)]$, де $f_{1},f_{2}(x):X\rightarrow \mathbb{R}$ це функції, для яких $f_{1}(x)\leq f_{2}(x)$ на $X$.

\begin{lemma}
\label{mn_l1}
Відображення $F:X\rightarrow \mathbb{R}$, $F(x)=[f_{1}(x),f_{2}(x)]$, є  напівнеперервним зверху тоді і тільки тоді, коли функція $f_{1}:X\rightarrow \mathbb{R}$ є напівнеперервною знизу, і $f_{2}:X\rightarrow \mathbb{R}$ напівнеперервна зверху.
\end{lemma}

\begin{proof}
Нехай $F$ напівнеперервна зверху в  $x_{0}$ і $\varepsilon>0$. Відкрита множина $V=(f_{1}(x_{0})-\varepsilon,f_{2}(x_{0})+\varepsilon)$ містить відрізок $F(x_{0})$. З цього випливає що існує $U$ окіл $x_{0}$ такий що $F(x)\subseteq V$ коли $x\in U$. Оскільки $f_{1}(x)\in F(x)$ і $f_{2}(x)\in F(x)$ для кожного $x$, то $\{f_{1}(x),f_{2}(x)\}\subseteq  V$ для кожного $x\in U$, отже, $$f_{1}(x_{0})-\varepsilon<f_{1}(x)\leq f_{2}(x)<f_{2}(x_{0})+\varepsilon$$ для кожного $x\in U$, отже $f_{1}$ напівнеперервна знизу, і $f_{2}$ напівнеперервна зверху в $x_{0}$.

Нехай $f_{1}$ напівнеперервна знизу, $f_{2}$ напівнеперервна зверху в $x_{0}$ і $\varepsilon>0$. Тоді існують околи $U_{1}$ та $U_{2}$ точки $x_{0}$, такі, що  $$f_{1}(x)>f_{1}(x_{0})-\varepsilon\textmd{ на }U_{1}\textmd{ і }f_{2}(x)<f_{2}(x_{0})+\varepsilon\textmd{ на }U_{2}$$ Перетин $U=U_{1}\cap U_{2}$ є  також околом точки $x_{0}$ і для $x\in U$: $$f_{1}(x_{0})-\varepsilon<f_{1}(x)\leq f_{2}(x)<f_{2}(x)+\varepsilon.$$  Нехай $V$ довільна підмножина $\mathbb{R}$, що містить  $F(x_{0})=[f_{1}(x_{0}),f_{2}(x_{0})]$. Оскільки $f_{i}(x_{0})\in V$ для $i=1,2$ існує такий $\varepsilon_{i}>0$ для $i=1,2$ що: $$(f_{i}(x_{0})-\varepsilon_{i},f_{i}(x_{0})+\varepsilon_{i})\subseteq V\textmd{, де }i=1,2.$$ Покладемо $\varepsilon=\min\{\varepsilon_{1},\varepsilon_{2}\}$. Очевидно, для цього числа: $$V_{0}=(f_{1}(x_{0})-\varepsilon_{1},f_{2}(x_{0})+\varepsilon_{2})\subseteq V.$$ З доведеного вище, існує окіл $U$ точки $x_{0}$ в $X$, такий, що $$F(x)\subseteq V_{0},$$ як тільки $x\in U$. Крім того, $F(x)\subseteq V$ для кожного $x\in U$, отже, многозначна функція $F$ є напівнеперервною зверху в точці $x_{0}$.
\end{proof}

\begin{lemma}
\label{mn_l2}
Відображення $F:X\rightarrow \mathbb{R}$, $F(x)=[f_{1}(x),f_{2}(x)]$, є напівнеперервним знизу тоді і тільки тоді, коли функція $f_{1}:X\rightarrow \mathbb{R}$ є напівнеперервною зверху, і $f_{2}:X\rightarrow \mathbb{R}$ є напівнеперервною знизу.
\end{lemma}

\begin{proof}
Нехай $F$ напівнеперервна знизу в $x_{0}$ і $\varepsilon>0$. Розглянемо відкриту множину $V=(-\infty,f_{1}(x_{0})+\varepsilon)$, для якої, очевидно $V\cap F(x_{0})\neq {\O}$, звідси випливає, що існує окіл $U$ точки $x_{0}$ в $X$, такий, що $V\cap F(x)\neq {\O}$, як тільки $x\in U$. Розглянемо для $x\in U$ точку $y_{1}\in V\cap F(x)$. Тоді $y_{1}\in V$, отже, $y_{1}<f_{1}(x_{0})+\varepsilon$, і $y_{1}\in F(x)$, отже $y_{1}\geq f_{1}(x)$. З  цього ми маємо, що $f_{1}(x)<f_{1}(x_{0})+\varepsilon$ на $U$, і $f$ є напівнеперервною зверху в $x_{0}$.

Аналогічно доводиться напівнеперервність знизу функції $f_{2}$ в $x_{0}$, для цього достатньо розглянути тільки відкриті множини $V=(f_{2}(x_{0})-\varepsilon,+\infty)$.

Навпаки, нехай функція $f_{1}$ напівнеперервна зверху, $f_{2}$ знизу в $x_{0}$ і $V$ є відкритою множиною в $\mathbb{R}$, для якої $V\cup F(x_{0})\neq {\O}$. Розглянемо довільну точку $y\in V\cup F(x_{0})$. Тоді $f_{1}(x_{0})\leq y\leq f_{2}(x_{0})$ і $y\in V$. З того факту що $V$ є відкритою випливає, що існує $\varepsilon>0$, таке, що $(y-\varepsilon,y+\varepsilon)\subseteq V$. Також, з того, що $f_{1}$ і $f_{2}$ напівнеперервні зверху та знизу відповідно в точці $x_{0}$ випливає, що існує окіл $U$ точки $x_{0}$ в $X$, такийщо для довільного $x\in U$: $$f_{1}(x)<y+\varepsilon\textmd{ і }f_{2}(x)>y-\varepsilon.$$ Тоді для $x\in U$ маємо: $F(x)\cup V\neq {\O}$. Справді, для точок $y_{1}=f_{1}(x)$ і $y_{2}=f_{2}(x)$ маємо, що $y_{1}<y+\varepsilon$ і $y_{2}>y-\varepsilon$. Якщо $y_{2}<y+\varepsilon$, то $y_{2}\in (y-\varepsilon,y+\varepsilon)\cup F(x)\subseteq V\cup F(x)$, і якщо $y_{1}>y-\varepsilon$, тоді $y_{1}\in V\cup F(x)$. Нехай тепер $y_{2}\geq y+\varepsilon$ і $y_{1}\leq y-\varepsilon$. Тоді $(y-\varepsilon,y+\varepsilon)\subseteq[y_{1},y_{2}]=F(x)$ і звідси маємо, що $y\in V\cup F(x)$. В довільному випадку $F(x)\cup V\neq {\O}$.

\end{proof}

\begin{theorem}
\label{mn_t1}
Нехай $X$ нормальний простір і $(G,H)$ пара Гана, така, що $G(x)=[g_{1}(x),g_{2}(x)]$ і $H(x)=[h_{1}(x),h_{2}(x)]$ для кожного $x\in X$. Тоді існує проміжна для $(G,H)$ неперервна $F:X\rightarrow \mathbb{R}$ така, що $F(x)=[f_{1}(x),f_{2}(x)]$ на $X$, де функції $f_{1}$ і $f_{2}$ є неперервними.
\end{theorem}

\begin{proof}
З умови $G(x)\subseteq H(x)$ на $X$ ми отримуємо, що $$h_{1}(x)\leq g_{1}(x) \leq g_{2}(x)\leq h_{2}(x)$$ для кожного $x\in X$. З лемм \ref{mn_l1} та \ref{mn_l2} отримуємо, що $(h_{1},g_{1})$ і $(g_{2},h_{2})$ є парами Гана на $X$. З теореми Гана випливає, що існують функції $f_{i}:X\rightarrow \mathbb{R}$ для $i=1,2$ такі, що: $$h_{1}(x)\leq f_{1}(x)\leq g_{1}(x)\textmd{ і }h_{1}(x)\leq f_{1}(x)\leq g_{1}(x)$$ для кожного $x\in X$. Оскільки $g_{1}(x)\leq g_{2}(x)$, то $f_{1}(x)\leq f_{2}(x)$ на $X$. З леми 4.1.2. випливає, що відображення $$F:X\rightarrow \mathbb{R}, F(x)=[f_{1}(x),f_{2}(x)],$$ є неперервним, і $G(x)\subseteq F(x)\subseteq H(x)$ для кожного $x\in X$.
\end{proof}

Нехай $f:X\rightarrow \mathbb{R}$ є функцією, визначеною на топологічному просторі $X$ і $F(x)=(-\infty,f(x)]$. Наступні три леми можна довести аналогічно до трьох попередніх:

\begin{lemma}
\label{mn_l3}
Функція $f$ є напівнеперервною зверху тоді і тільки тоді, коли многозначна функція $F$ є напівнеперервною зверху.
\end{lemma}


\begin{lemma}
\label{mn_l4}
Функція $f$ є напівнеперервною знизу тоді і тільки тоді, коли многозначна функція $F$ є напівнеперервною знизу.
\end{lemma}

\begin{lemma}
\label{mn_l5}
Функція $f$ є неперервною тоді і тільки тоді, коли многозначна функція $F$ є неперервною.
\end{lemma}

З лемм \ref{mn_l1} та \ref{mn_l2} випливає:

\begin{lemma}
\label{mn_l6}
Нехай $X$~--- топологічний простір, $(g,h)$~--- пара Гана на $X$, $G(x)=(-\infty,g(x)]$ і $H(x)=(-\infty,g(x)]$. Тоді $(G,H)$ також пара Гана на $X$.
\end{lemma}

\begin{theorem}
\label{mn_t2}
Нехай $X$~--- топологічний простір, $(g,h)$~--- пара Гана на $X$, $G(x)=(-\infty,g(x)]$  і $H(x)=(-\infty,g(x)]$, і пара Гана $(G,H)$ має проміжну неперервну функцію $F:X\rightarrow \mathbb{R}$. Тоді пара Гана $(g,h)$ також має проміжну неперервну функцію $f:X\rightarrow \mathbb{R}$
\end{theorem}

\begin{proof}
З умови $G(x)\subseteq F(x)\subseteq H(x)$ на $X$. Покладемо $$f(x)=\sup F(x).$$ Оскільки $g(x)\in G(x)$, тоді $g(x)\in F(x)$, і $g(x)\leq f(x)$. Тут, з включення $F(x)\subseteq H(x)$ випливає, що $$f(x)=\sup F(x)\leq\sup H(x)=h(x).$$ Звідси ми маємо, що $g(x)\leq f(x)\leq h(x)$ на $X$.

Нехай $\varepsilon>0$. Розглянемо відкриту множину $V_{1}=(-\infty, f(x_{0})+\varepsilon)$. Очевидно, що $F(x_{0})\subseteq V_{1}$. З того, що $F$ є напівнеперервною зверху в $x_{0}$ випливає, що існує окіл $U_{1}$ точки $x_{0}$ в $X$, такий, що $F(x)\subseteq V_{1}$ як тільки $x\in U$. В цьому випадку: $$f(x)=\sup F(x)\leq \sup V_{1}=f(x_{0})+\varepsilon$$ на $U_{1}$, отже, функція $f$ є напівнеперервною зверху в $x_{0}$.

Для відкритої множини $V_{2}=(f(x_{0})-\varepsilon,+\infty)$ ми маємо, що $V_{2}\cup F(x_{0})\neq{\O}$. Справді, оскільки $f(x_{0})=\sup F(x_{0})$, ми маємо, що існує $y\in F(x_{0})$, такий, що $y>f(x_{0})-\varepsilon$. Очевидно, що $y\in V_{2}\cup F(x_{0})$. З того, що $F$ є напівнеперервною знизу в $x_{0}$ випливає, що існує окіл $U_{2}$ точки $x_{0}$ такий, що $F(x)\cup V_{2}\neq {\O}$ коли $x\in U_{2}$. Тоді для кожного $x\in U$ існує $y_{x}\in F(x)\cup V_{2}$, для якого, очевидно, $f(x_{0})-\varepsilon<y_{x}\leq f(x)$, і тоді: $$f(x)>f(x_{0})-\varepsilon$$ на $U_{2}$ і $f$ є напівнеперервною знизу $x_{0}$.

В околі $U=U_{1}\cup U_{2}$ точки $x_{0}$ в $X$ наступні нерівності справджуються: $$f(x_{0})-\varepsilon<f(x)<f(x_{0})+\varepsilon,$$ і з цього випливає неперервність $f$ в точці $x_{0}$.
\end{proof}

