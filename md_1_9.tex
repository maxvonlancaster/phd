\section{Функції першого класу Бера та рівномірна відстань до простору неперервних функцій.}

Як відомо, \textit{функція першого класу Бера} $f:X\rightarrow \mathbb{R}$, що задана на топологічному просторі $X$,~--- це поточкова границя деякої послідовності неперервних функцій $f_{n}:X\rightarrow \mathbb{R}$. Зрозуміло, що коли $f$~--- розривна, то вона не може бути рівномірною границею неперервних функцій $f_{n}$ і тому для неї \textit{рівномірна відстань} $$d(f,C(X))=\inf\{||f-g|| : g\in C(X)\}>0$$ (тут $|| h||=\sup\limits_{x\in X}^{}|h(x)|$ і $C(X)$ - простір неперервних функцій $g:X\rightarrow \mathbb{R}$). Виникло запитання, чи не можна знайти цю відстань $d(f,C(X))$. Виявляється, що можна. Наприклад, для функції $f(x)=\textmd{sgn}(x)$ відстань $d(f,C(\mathbb{R}))=1$ і функція $g(x)=0$ буде найближчою до $f$ неперервною функцією, а для цілої частини $f(x)=[x]$ уже $d(f,C(\mathbb{R}))=\frac{1}{2}$ і найближчою неперервною функцією буде $f(x)=x-\frac{1}{2}$.

Має місце і загальний результат: для $X$~--- нормального топологічного простору, $f:X\rightarrow \mathbb{R}$ - довільної функції і $\omega_{f}$ її коливання. Тоді $$d(f,C(X))=\frac{1}{2}||\omega_{f}||,$$ причому існує така функція $g\in C(X)$, що $|| f-g||=d(f,C(X))$.

Цей результат для метризовних просторів фактично встановив Г.Ган \cite{Hahn}, явно його не сформулювавши. Для паракомпактного простору $X$, обмеженої функції $f:X\rightarrow \mathbb{R}$ і простору $C_{b}(X)$ всіх обмежених неперервних функцій $g:X\rightarrow \mathbb{R}$ рівність $d(f,C_{b}(X))=\frac{1}{2}||\omega_{f}||$ була доведена в монографії \cite{BenyaminiLindenstrauss}. В роботі \cite{CascMarc} давалась оцінка для рівномірної відстані до простору неперервних функцій. 