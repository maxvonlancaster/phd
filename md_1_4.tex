\section{Теорема Даукера-Катетова і теорема Майкла.}

Система підмножин $\mathcal{U}$ топологічного простору $X$ називається відкритим покриттям простору $X$, якщо кожен елемент $\mathcal{U}$ є відкритою множиною, та обєднання всіх елементів $\mathcal{U}$ містить $X$. Покриття $\mathcal{U}$ називається зліченним, якщо воно містить зліченну кількість елементів. Якщо для двох покриттів $\mathcal{U}=(U_{i})_{i\in I}$ та $\mathcal{V}=(V_{j})_{j\in J}$ справджується, що для довільного $j\in J$ існує $i\in I$, таке, що $V_{j}\subseteq U_{i}$, то ми кажемо, що покриття $\mathcal{V}$ є вписаним в покриття $\mathcal{U}$.

Покриття $\mathcal{V}=(V_{j})_{j\in J}$ простору $X$ називається локально скінченним, якщо для кожної точки $x$ з $X$ існує окіл $U$ цієї точки, такий що перетинається лише зі скінченним числом елементів з $\mathcal{V}$, тобто, множина $J_{\mathcal{V}}=\{j\in J|V_{j}\cap U\neq {\O}\}$. Топологічний простір $X$ називається паракомпактним, якщо в його довільне відкрите покриття можна вписати локально скінченне відкрите покриття.
Топологічний простір $X$ називається зліченно паракомпактним, якщо в його довільне зліченне відкрите покриття можна вписати локально скінченне відкрите покриття.

К. Даукер \cite{Dowker} та М. Катетов \cite{KatetovCor} довели аналогічну теорему до теореми Гана, показавши, що $T_{1}$-простір $X$ буде нормальним і зліченно паракомпактним тоді і тільки тоді, коли кожна строга пара Гана на $X$ має строго проміжну неперервну функцію.

Топологічний простір $X$ називається досконалим, якщо довільна замкнена множина є $G_{\delta}$-множиною, тобто, вона подається у вигляді зліченного перетину відкритих множин. Топологічний простір $X$ називається досконало нормальним, якщо він є нормальним і досконалим.

Е. Майкл \cite{Michael} показав, що $T_{1}$-простір $X$ буде досконало нормальним тоді і тільки тоді, коли кожна пара Гана на $X$ має строго проміжну неперервну функцію. 