\section{Висновки до розділу 4}

У цьому розділі розглянуто деякі пари функцій зі спеціальними властивостями та можливість існування проміжних функцій з деякими іншими властивостями для них.


У підрозділі 4.1 встановлено звязок між теоремою Гана та існуванням проміжної неперервної многозначної функції для многозначних напівнеперервних відповідно зверху та знизу функцій вигляду $G(x)=[g_{1}(x),g_{2}(x)]$, $H(x)=[h_{1}(x),h_{2}(x)]$ на нормальному просторі $X$, де $g_{1},g_{2},h_{1},h{2}$~--- функції на $X$.

У підрозділі 4.2 було знайдено проміжну неперервну функцію обмеженої варіації $f:[0,1]\rightarrow \mathbb{R}$ для строгої пари Гана $(g,h)$ функцій обмеженої варіації на $[0,1]$.

У підрозділі 4.3 нами було розглянуто нарізну пару Гана на добутку $T_{1}$-просторів $X$ та $Y$ та встановлено, що для існування проміжної нарізнонеперервної функції $f:X\times Y \rightarrow \mathbb{R}$ необхідною і достатньою умовою є нормальність простору $(X\times Y,\mathcal{C})$, де $\mathcal{C}$~--- хрест топологія на добутку топологічних просторів.

Підрозділ 4.4 містить деякі результати повязані з нульовою оберненою задачею. 