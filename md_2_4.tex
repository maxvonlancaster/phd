\section{Проміжні диференційовні функції.}

В підрозділі 3.3 цієї роботи проведено дослідження питання про існування аналогу теореми Гана для нескінченно диференційовних функцій. Зокрема, була розв`язана задача про існування проміжної нескінченно диференційовної функції $f$ для строгої пари Гана $(g,h)$ на відрізку $[a,b]$ такої, що проходить через задану точку $(a,\gamma)$, $g(a)<\gamma<h(a)$. Існування проміжної нескінченно диференційовної функції без умови проходження через точку випливає з наслідку в підрозділі 3.2.

На дане питання було отримано позитивну відповідь із застосуванням так званих ланцюжків відрізків, та леми, повязаної з ними. Також встановлено, що для $I=(a,b)$ довільного інтервалу в $\mathbb{R}$, $x_{0}\in I$, $(g,h)$~--- строгої пари Гана на $I$, і $g(x_{0})<y_{0}<h(x_{0})$, нескінченно диференційовна функція $f:I\rightarrow \mathbb{R}$, така, що $f(x_{0})=y_{0}$.

Далі в підрозділі 3.4 було сконструйовано проміжну нескінченно диференційовну функцію $f$ для строгої пари Гана $(g,h)$ на замкненому паралелепіпеді в $\mathbb{R}^{n}$. Для цієї конструкції спочатку було доведено існування $C^{\infty}$-функції $\varphi$ для кожного невиродженого обмеженого відкритого паралелепіпеда $Q=(a_{1},b_{1})\times...\times(a_{n},b_{n})$, такої, що $\varphi(x)\geq 0$ на $\mathbb{R}^{n}$ і $\textmd{supp}\varphi=Q$.

Підрозділ 3.5 присвячено конструюванню диференційовних розбиттів одиниці та диференційовної проміжної функції для строгої пари Гана на гільбертових просторах. Використовуючи результат з \cite[p.~49]{Leng} ми сконструювали для довільного відкритого покриття гільбертового простору $X$ локально скінченне розбиття одиниці з нескінченно диференційовних функцій, що є підпорядкованим даному покриттю. За допомогою цієї конструкції ми і будуємо проміжну нескінченно диференційовну функцію.

В підрозділі 3.6 проведено дещо аналогічну конструкцію, тільки з використанням поняття шапочки та одного результату з \cite[p.~59]{DevilleGodefroyZizler}. Розбиття одиниці та відповідна проміжна диференційовна функція були побудовані для строгої пари Гана, заданої на сепарабельному аспландовому просторі. 