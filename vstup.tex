\newpage

\chapter*{ВСТУП}\addcontentsline{toc}{chapter}{ВСТУП}

\vspace{-1cm}

\textbf{Актуальність теми.} У 1917 році відомий австрійський математик Ганс Ган встановив такий результат: якщо $g:X\longrightarrow \mathbb{R}$ і $h:X\longrightarrow \mathbb{R}$ $-$ це напівнеперервні відповідно зверху і знизу функції, що задані на метричному просторі $X$, і такі, що $g(x)\leq h(x)$ на $X$, то існує неперервна функція $f:X\longrightarrow \mathbb{R}$, така, що $g(x)\leq f(x)\leq h(x)$ на $X$. Це твердження пізніше дістало назву "теорема про проміжну функцію". У 1944 році Ж. Д'єдонне переніс теорему Гана на випадок паракомпактних просторів. А трохи пізніше Ґ. Тонґ  і М. Катетов з'ясували, що існування проміжної функції є характеристичною умовою нормальності в класі $T_{1}$-просторів.

К.Г. Даукер і М. Катетов для функцій $g$ і $h$, таких, що $g(x)< h(x)$ на $X$ цікавилися побудовую неперервної функції $f:X\longrightarrow \mathbb{R}$, для якої $g(x)< f(x)< h(x)$ на $X$. Виявляється, що для цього необхідною і достатньою умовою є нормальність і зліченна паракомпактність простору $X$.

Е. Майкл будував таку функцію $f$, що $g(x)< f(x)< h(x)$, якщо $g(x)< h(x)$, і $g(x)= f(x)= h(x)$, якщо $g(x)= h(x)$. Для цього необхідно і достатньо, щоб $X$ був досконально нормальним.

Нові підходи до доведення цих результатів виявили К. Ґуд і Я. Старс.

Недавно у працях К. Ямазакі та інших авторів вивчалась можливість перенесення теореми Гана про проміжну функцію на випадок відображень зі значеннями у банахових ґратках. Тут були отримані як позитивні результати для сепарабельних і несепарабельних банахових ґраток, що стосується теорем Даукера-Катетова і Майкла, і ґраток $l_{p}$ ($1\leq p<\infty$) і $c_{0}$, що стосується теореми Катетова-Тонґа, так і негативні результати щодо останньої теореми для ґратки $c$.

Ці дослідження ще не завершені, і актуально вивчити можливість перенесення теореми Гана про проміжну функцію на відображення зі значеннями у різних впорядкованих топологічних векторних просторах, наприклад, у просторі $C_{p}(T)$ всіх неперервних функцій з топологією поточкової збіжності. У цьому останньому випадку фактично йдеться про отримання теореми про проміжну функцію для нарізно неперервних функцій.

В. Маслюченко і С. Петей у 2015 році знайшли інший аналог теореми Гана про проміжну функцію: для довільних зростаючих функцій $g,h:[a,b]\longrightarrow \mathbb{R}$, для яких $g(x)\leq h(x)$ на $[a,b]$ і $g$ напівнепереврна зверху, а $h$ $-$ знизу, існує така зростаюча неперервна функція $f:[a,b]\longrightarrow \mathbb{R}$, що $g(x)\leq f(x)\leq h(x)$ на $[a,b]$. Цей результат відкрив нові можливості узагальнення теореми Гана, а саме, нами було досліджено, для яких ще властивостей функцій, крім їх зростання, справджується аналог теореми про проміжну функцію.

Так само актуальним є питання, чи є аналоги теореми Гана для многозначних відображень.

Все це було досліджено у третьому та четвертому розділах дисертації.

Теорема про проміжну функцію застосовується для знаходження рівномірної відстані $d(f,C(X))$ до простору $C(X)$ всіх неперервних функцій $g:X\longrightarrow \mathbb{R}$. Це частково було зроблено ще Г. Ганом для метричного простору $X$. Потім Й. Бен'яміні і Й. Лінденштраусс довели, що $$d(f,C_{b}(X))=\frac{1}{2}||\omega_{f}||$$ де $X$ $-$ паракомпактний простір, $f:X\longrightarrow \mathbb{R}$ $-$ обмежена функція, $C_{b}(X)$ простір всіх обмежених неперервних функцій $g:X\longrightarrow \mathbb{R}$, $\omega_{f}$ $-$ коливання функції $f$ і $||\cdot||$ $-$ рівномірна норма.

Втім, теорема про проміжну функцію має місце для нормальних просторів, і тому постало природне питання про рівномірну відстань $d(f,C(X))$, де $C(X)$ $-$ простір усіх неперервних функцій $g:X\longrightarrow \mathbb{R}$, для нормального простору $X$.

В теорії функцій в XX столітті з'явилося багато аналогів неперервності$-$ квазінеперервність, ледь неперервність, майже неперервність і т.д. Відносно кожного з цих аналогів неперервності природно постає питання про рівномірну відстань до відповідного функціонального класу. В даній роботі проведено ці дослідження, зокрема, для функції $f$, яка розривна лише в одній точці $x_{0}$ знайдена рівномірна відстань $d(f,K_{x_{0}}(X))$ до простору $K_{x_{0}}(X)$ всіх квазінеперервних в точці $x_{0}$ функцій $g:X\longrightarrow \mathbb{R}$.

Все це було розглянуто у п'ятому розділі дисертації.




\textbf{Зв’язок з науковими програмами, планами, темами.} Тематика
досліджень пов’язана з науково-дослідними програмами ``Топологічні
аспекти теорії функцій та регулярні оператори на банахових ґратках''
(номер держ. реєстрації -- 0112U002340 ) і ``Різні класи операторів
в абстрактних просторах'' (номер держ. реєстрації -- 0110U001560).

\textbf{Мета і задачі дослідження.}

\emph{Метою} роботи є дослідження можливості знаходження проміжних функцій для різних класів функцій та різних просторів їх задання, знаходження відстаней до різних функціональних класів.

\emph{Задачами дослідження} є:

 - дослідження можливості перенесення результатів Гана на інші типи функцій (функції обмеженої варіації, квазінеперервні функції);


 - дослідження можливості знаходження проміжних функцій для функцій зі значеннями у впорядкованих просторах;

 - знаходження рівномірної відстані до функціональх класів, зокрема, класу квазінеперервних функцій в точці;




\emph{Об’єктом} досліджень є проміжні функції, рівномірна відстань до різних функціональних класів і поточкові границі нарізно неперервних функцій.

\emph{Предметом} дослідження є аналоги теореми Гана про проміжну функцію, знаходження рівномірної відстані до різних функціональних класів.

\textbf{Методи дослідження.} В дослідженні будуть застосовуватися \emph{методи} загальної теорії функцій, загальної топології та теорії наближення функцій.

\textbf{Наукова новизна одержаних результатів}. У дисертацiйнiй
роботi отримано наступні нові наукові результати:

-- досліджено питання про існування проміжної афінної функції для пари функцій $(g,h)$, де $g$~--- вгнута, $h$~--- опукла, та $g(x)\leq h(x)$ на векторному просторі $X$;

 -- доведено існування проміжної кусково лінійної функції для пари функцій $(g,h)$, де $g$~--- напівнеперервна зверху, $h$~--- знизу, та $g(x)< h(x)$ на відрізку;

 -- доведено існування проміжної нескінченно диференційовної функції для пари функцій $(g,h)$, де $g$~--- напівнеперервна зверху, $h$~--- знизу, та $g(x)< h(x)$ на відрізку та невиродженому проміжку, такої, що проходить через задану точку;

-- доведено аналог теореми Гана для функцій заданих на замкненому паралелепіпеді в $\mathbb{R}^{n}$, сепарабельних гільбертових просторах та асплундових просторах, проведено побудову диференційовних розбитів одиниці, вписаних в задані відкриті покриття;

-- досліджено можливість існування аналогу теореми Гана для многозначних відображень з топологічного простору $X$ в $\mathbb{R}$;


 -- досліджено умови на топологічні простори $X$ та $Y$, за яких існує аналог теореми Гана для нарізно неперервних відображень;

 --дослідженно зв'язок між хрест-топологією та існвання проміжної нарізно неперервної функції;


-- встановлено звязок між нарізними парами Гана та так званою нульовою оберненою задачею;

-- знайдено відстань від довільної функції до простору неперервних на $X$ функцій для випадку нормального простору $X$;

-- знайдено відстань від довільної обмежної функції до простору односторонньо квазінеперервних на $X$ функцій;

-- знайдено відстань до простору квазінеперервних в неізольованій точці $x_{0}$ функцій заданих на топологічному просторі $X$ з першою аксіомою зліченності для довільної обмеженої функції $f$.


\textbf{Наукове та практичне значення досліджень.} Дослідження
носять теоретичний характер. Їх результати можуть бути використані в теорії функцій, зокрема в теорії наближень і в функціональному аналізі.


\textbf{Особистий внесок здобувача.} Всі результати, наведені в
дисертації, отримані здобувачем особисто. Постановки задач і
вказівки щодо вибору методів досліджень належать науковому керівнику
В.К.~Маслюченку. О.В.~Маслюченку належить
ідея використання результатів \cite{BenyaminiLindenstrauss}, В.В. Конаровський подав ідею доведення у пункті 4.2.
%, а O.І.~Філіпчук -- у обговоренні результатів праці~\cite{MMF_TopolAppl}.



\textbf{Апробацiя результатiв дисертацiї.} Результати дисертації
були апробовані на міжнародних конференціях:


 --``IV Міжнародна Ганська конференція'' в
 Чернівцях~\cite{tez_hahn},

 --конференції, присвяченій 100-річчю від дня народження К.М. Фішмана та М.К. Фаге~\cite{tez_fish},


 --конференції пам'яті Стефана Банаха у Львові~\cite{tez_banach},

 -- міжнародній конференції "Теорія наближення функцій та її застосування" присвяченій 75-річчю з дня народження члена-кореспондента НАН України, професора О.І. Степанця у Слов`янську ~\cite{tez_slov},


  -- на літній школі з еволюційного обчислення в оптимізації та дата майнингу в Ясах, Румунія~\cite{tez_rom},

  -- ``Комплексний аналіз, теорія потенціалу та її застосування''   у Києві~\cite{tez_kiev},


  -- на
   Міжнародній конференції до 120-ліття з дня народження Казиміра Куратовського~\cite{tez_kur},

   -- на Всеукраїнських
  наукових конференціях ``Сучасні проблеми теорії ймовірностей та математичного аналізу''
  у Ворохті~\cite{tez_vor16}, ~\cite{tez_vor17},

  -- на XII
   Літній школі ``Алгебра, топологія і
аналіз'' в Колочаві~\cite{tez_ata},

-- на міжвузівському науковому семінарі "Прикладні задачі та ІТ-технології", присвяченому 100-річчю з дня народження професора Василя Павловича Рубаника і 55-річчю кафедри прикладної математики та інформаційних технологій \cite{tez_sem}.

 Крім того, вони
неодноразово доповідалися на наукових семінарах кафедри
математичного аналізу Чернівецького національного університету імені
Юрія Федьковича (керівник -- проф. В.К.~Маслюченко) та на семінарі
факультету математики та інформатики Чернівецького національного
університету імені Юрія Федьковича (керівник -- проф. І.М.~Черевко).




\textbf{Публiкацiї.} За результатами дисертаційних досліджень
опубліковано 16 наукових праць, з них 5 -- у наукових фахових
виданнях з математики, 11~-- у матеріалах і тезах конференцій.



\textbf{Структура та обсяг роботи.} Дисертація складається зі
вступу, п'яти розділів, висновків, списку використаних джерел, що
містить 51. Повний обсяг роботи -- 111 сторінoк.

\textit{Висловлюю щиру вдячнiсть своєму науковому керiвнику
Володимиру Кириловичу Маслюченку за постановку цікавих задач,
корисні поради, постiйну увагу та допомогу в роботі.}
