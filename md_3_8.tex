\section{Асплундові простори і диференційовні проміжні функції на нормованих просторах.}

Дійсний банаховий простір $X$ називається \textit{асплундовим} \cite[p.~27]{DevilleGodefroyZizler}, якщо для довільного його сепарабельного підпростору $L$ спряжений з ним простір $L^{*}$ теж сепарабельний. Можна довести, що кожний сепарабельний банаховий простір $X$ з сепарабельним спряженим $X^{*}$ є асплундовим. Рефлексивні банахові простори є асплундовими, зокрема, такими є простори $l_{p}(I)$ при $1<p<\infty$, простори $c_{0}(I)$ теж асплундові, а простори $l_{1}$ і $C[0,1]$~--- ні.

\textit{Шапочка} (bump function) на нормованому просторі $X$~--- це функція $\varphi:X\rightarrow \mathbb{R}$ з обмеженим непорожнім носієм $\textmd{supp}\varphi$. Ми будемо використовувати наступний результат з \cite[p.~59]{DevilleGodefroyZizler}.


\begin{theorem}
\label{sma_t1}%t6
Нехай $X$~--- дійсний сепарабельний банаховий простір. Тоді наступні умови еквівалентні:

(i) на $X$ існує диференційовна при $x\neq 0$ норма, що еквівалентна до вихідної норми простору $X$;

(ii) на $X$ існує диференційовна шапочка;

(iii) спряжений з $X$ простір $X^{*}$ сепарабельний.
\end{theorem}

Зауважимо, що ще в праці \cite{BonicFrampton} вказувалося на те, що диференційовних шапочок на просторах $l_{1}$ і $C[0,1]$ не існує.

Введемо в розгляд числа $I=\int\limits_{-1}^{1}e^{\frac{1}{t^{2}-1}}dt$ і $M=\frac{2}{eI}$. Символами $B[x_{0},r]$ і $B(x_{0},r)$ ми позначаємо відповідно замкнену і відкриту кулі з центром у точці $x_{0}$ і радіусом $r$ у нормованому просторі $(X,||\cdot||)$.

\begin{lemma}
\label{sma_l1}
Нехай $(X,||\cdot||)$~--- дійсний банаховий простір з диференційовною при $x\neq 0$ нормою $||\cdot||$, $x_{0}\in X$ і $0<r<R$. Тоді існує диференційовна функція $f:X\rightarrow[0,1]$, така, що $f(x)=1$ на $B[x_{0},r]$, $\textmd{supp}f=B(x_{0},R)$ і $||f'(x)||\leq\frac{M}{R-r}$ на $X$.
\end{lemma}

\begin{proof} Розглянемо $C^{\infty}$-функцію $\varphi=\varphi_{-1,1}$ з доведення леми \ref{smparal_l1}. Функція $$\psi(t)=\frac{1}{I}\int\limits_{-\infty}^{t}\varphi(s)ds$$ теж буде нескінченно диференційовною з $\psi'(t)=\frac{\varphi(t)}{I}$, причому $0\leq \psi(t)\leq 1$ і $0\leq \psi'(t)\leq \frac{1}{eI}$ на $\mathbb{R}$, $\textmd{supp}\psi=(-1,+\infty)$, $\psi(t)=1$ при $t\geq1$. Нехай $\gamma(t)=\frac{2(t-r)}{R-r}-1$ і $g(t)=1-\psi(\gamma(t)).$ Ясно, що функція $g:\mathbb{R}\rightarrow \mathbb{R}$ нескінченно диференційовна, $0\leq g(t)\leq 1$ на $\mathbb{R}$, $g(t)=1$ при $t\leq r$, $\textmd{supp}g=(-\infty,R)$ і $$g'(t)=-\psi'(\gamma(t))\gamma'(t)=-\frac{2\varphi(\gamma(t))}{I(R-r)}\textmd{ на }\mathbb{R}.$$ Покладемо $p(x)=||x||$ і $f(x)=g(p(x-x_{0}))$ на $X$. Ясно, що функція $f$ диференційовна як при $x\neq x_{0}$ за теоремою про диференційовність композиції, так і в точці $x_{0}$, бо $f(x)=1$ при $||x-x_{0}||\leq r$. При цьому $0\leq f(x)\leq 1$ і $\textmd{supp}f=B(x_{0},R)$. Нарешті, $$f'(x)=g'(p(x-x_{0}))p'(x-x_{0})\textmd{ при }x\neq x_{0}\textmd{ і }f'(x_{0})=0.$$ Тому при $x\neq x_{0}$ за лемою \ref{sma_l2} $$||f'(x)||=|g'(p(x-x_{0}))|||p'(x-x_{0})||=\frac{2|\varphi(\gamma(p(x-x_{0})))|}{I(R-r)}\leq \frac{2}{eI(R-r)}=\frac{M}{R-r}$$ і $$||f'(x_{0})||=0\leq \frac{M}{R-r}.$$ Таким чином, $f$~--- це шукана функція.
\end{proof}

Нам буде потрібна теорема про почленне диференціювання рядів з функціоналів на банаховому просторі, яка випливає з теореми про диференціювання граничної функції \cite[p.~52]{Cartan}.

\begin{theorem}
\label{sma_t2}%7
Нехай $X$~--- дійсний банаховий простір, $u_{n}:X\rightarrow \mathbb{R}$~--- диференційовні функції і $f(x)=\sum\limits_{n=1}^{\infty}u_{n}(x)$ на $X$, причому ряд з похідних $\sum\limits_{n=1}^{\infty}u'_{n}(x)$ збігається рівномірно на $X$. Тоді функція $f$ диференційовна і $f'(x)=\sum\limits_{n=1}^{\infty}u'_{n}(x)$ на $X$.
\end{theorem}

З леми \ref{sma_l1} і теореми \ref{sma_t2} випливає

\begin{lemma}
\label{sma_l2}
Нехай $X$~--- сепарабельний асплундовий простір і $G$~--- відкрита непорожня і обмежена множина в $X$. Тоді існує диференційовна функція $f:X\rightarrow [0,1]$, така, що $\textmd{supp}f=G$.
\end{lemma}

\begin{proof} Згідно з теоремою 6 на  $X$ існує еквівалентна норма $||\cdot||$, яка диференційовна при $x\neq 0$. Відносно цієї норми $X$ буде сепарабельним і банаховим, множина $G$ відкритою і обмеженою, отже, її діаметр $$D=\textmd{diam}G=\textmd{sup}\{||x'-x''||:x',x''\in G\}$$~--- це скінченне число. З сепарабельності простору $(X,||\cdot||)$ випливає, що існує така послідовність відкритих куль $U_{n}=B(x_{n},r_{n})$ в $X$, що $G=\bigcup\limits_{n=1}^{\infty}U_{n}$. Оскільки $U_{n}\subseteq G$, то $r_{n}\leq D$ для кожного $n$. Нехай $B_{n}=B[x_{n},\frac{r_{n}}{2}]$. За лемою 4 існує така диференційовна функція $\varphi_{n}:X\rightarrow[0,1]$, що $\varphi_{n}(x)=1$ на $B_{n}$, $\textmd{supp}\varphi_{n}=U_{n}$ і $||\varphi'_{n}(x)||\leq\frac{2M}{r_{n}}$ на $X$. Покладемо $u_{n}(x)=\frac{r_{n}}{2^{n}D}\varphi_{n}(x)$ на $X$. Оскільки $$0\leq u_{n}(x)=\frac{r_{n}}{2^{n}D}\varphi_{n}(x)\leq \frac{r_{n}}{2^{n}D}\leq\frac{1}{2^{n}}\textmd{ на }X$$ для кожного $n$, то ряд $$f(x)=\sum\limits_{n=1}^{\infty}u_{n}(x)$$ збігається на $X$ навіть рівномірно, причому $0\leq f(x)\leq \sum\limits_{n=1}^{\infty}\frac{1}{2^{n}}=1.$ Далі, для довільних $x\in X$ і $n\in \mathbb{N}$ $$||u'_{n}(x)||=\frac{r_{n}}{2^{n}D}||\varphi'_{n}(x)||\leq \frac{r_{n}}{2^{n}D}\cdot \frac{2M}{r_{n}}=\frac{M}{2^{n-1}D}.$$

Тому ряд $$\sum\limits_{n=1}^{\infty}||u'_{n}(x)||$$ збігається рівномірно на $X$, звідки випливає і рівномірна збіжність ряду $\sum\limits_{n=1}^{\infty}u'_{n}(x)$ на $X$. В такому разі за теоремою 3.6.2. функція $f$ буде диференційовною і $$f'(x)=\sum\limits_{n=1}^{\infty}u'_{n}(x)$$ на $X$.

Залишилося перевірити, що $\textmd{supp}f=G$. Якщо $x\in G$, то існує такий номер $n$, що $x\in U_{n}=\textmd{supp}\varphi_{n}=\textmd{supp}u_{n}$. Але $u_{k}(x)\geq0$ для кожного $k$, тому $$f(x)=\sum\limits_{k=1}^{\infty}u_{k}(x)\geq u_{n}(x)>0,$$ отже, $x\in \textmd{supp}f$. Навпаки, якщо $x\in \textmd{supp}f$, то $f(x)>0$, отже існує такий номер $n$, що $u_{n}(x)>0$, а тоді $x\in \textmd{supp}u_{n}=U_{n}\subseteq G$, значить, $x\in G$.

Таким чином, $f$~--- шукана функція.
\end{proof}


На основі леми \ref{sma_l2} ми доведемо теорему про існування розбиття одиниці на асплундовому просторі, що складається з диференційовних функцій.

\begin{theorem}
\label{sma_t3}
Нехай $X$~--- сепарабельний асплундовий простір і $(U_{j})_{j\in J}$~--- його відкрите покриття, що складається з обмежених множин $U_{j}$. Тоді існує локально скінченне розбиття одиниці $(\varphi_{i})_{i\in I}$ на $X$, яке підпорядковане покриттю $(U_{j})_{j\in J}$ і складається з диференційовних функцій $\varphi_{i}$.
\end{theorem}

\begin{proof}
Впишемо в покриття $(U_{j})_{j\in J}$ локально скінченне відкрите покриття $(V_{i})_{i\in I}$, де $V_{i}\neq {\O}$. Всі множини $V_{i}$ обмежені, тому на основі леми \ref{sma_l2} для кожного $i\in I$ існує диференційовна функція $\psi_{i}:X\rightarrow [0,1]$, така, що $\textmd{supp}\psi_{i}=V_{i}$. Функція $$\psi(x)=\sum\limits_{i\in I}^{}\psi_{i}(x)$$ буде визначеною на $X$ та диференційовною і $\psi(x)>0$, оскільки $$X=\bigcup\limits_{i\in I}^{}\textmd{supp}\psi_{i}.$$ В такому разі функції $\varphi_{i}=\frac{\psi_{i}}{\psi}$ визначені і диференційовні на $X$, $\textmd{supp}\varphi_{i}=\textmd{supp}\psi_{i}=V_{i}$ для кожного $i\in I$. При цьому $$\sum\limits_{i\in I}^{}\varphi_{i}(x)=1\textmd{ на }X,$$ отже, $(\varphi_{i})_{i\in I}$~--- це шукане розбиття одиниці.
\end{proof}

З теореми \ref{sma_t3} виводиться

\begin{theorem}
\label{sma_t4}
Нехай $(g,h)$~--- строга пара Гана на сепарабельному асплундовому просторі $X$. Тоді для неї існує строго проміжна диференційовна функція $f:X\rightarrow \mathbb{R}$.
\end{theorem}

\begin{proof} Для кожного $x\in X$ можна вибрати число $\gamma_{x}$ і відкриту кулю $U_{x}=B(x,\varepsilon_{x})$, так, що $$g(u)<\gamma_{x}<h(u)\textmd{ на }U_{x}.$$ Для покриття $(U_{x})_{x\in X}$ простору $X$ згідно з теоремою 8 існує підпорядковане йому локально скінченне розбиття одиниці $(\varphi_{i})_{i\in I}$, що складається з диференційовних функцій $\varphi_{i}:X\rightarrow [0,1]$. Для кожного $i\in I$ існує така точка $x_{i}\in X$, то $\textmd{supp}\varphi_{i}\subseteq U_{x_{i}}$. Покладемо $y_{i}=\gamma_{x_{i}}$ і визначимо на $X$ функцію $$f(x)=\sum\limits_{i\in I}^{}y_{i}\varphi_{i}(x).$$ Як і в доведенні теореми 3.5.2. легко перевіряється, що $f$~--- це строго проміжна для пари $(g,h)$ диференційовна функція.
\end{proof}


