\section{Хрест-топологія та проміжні нарізно-неперервні функції}

Аналогічно до пари Гана можна ввести поняття нарізної пари Гана $(g,h)$, в якій $g:X\times Y\rightarrow \mathbb{R}$~--- нарізно напівнеперервна зверху функція, а $h$~--- знизу, причому $g(p)\leq h(p)$ на $X\times Y$. Виникає природне питання: за яких умов на простори $X$ і $Y$ для кожної нарізної пари Гана $(g,h)$ існує така нарізнонеперервна $f:X\times Y\rightarrow \mathbb{R}$ що $g(p)\leq f(p)\leq h(p)$ на $X\times Y$. Тут ми даємо повну відповідь на це питання, з`ясувавши, що для цього необхідно і достатньо, щоб добуток $X\times Y$ наділений так званою хрест-топологією був нормальним. Ми наводимо також випадок, за якого добуток з хрест-топологією не є нормальним.


Нехай $X$ і $Y$~--- топологічні простори. Множина $W\subseteq X\times Y$ називається \textit{нарізно відкритою}, якщо для кожної точки $p=(x,y)\in W$ існують відкриті околи $U$ та $V$ точок $x$ та $y$ у просторах $X$ та $Y$ відповідно, такі, що $$(\{x\}\times V)\cup(U\times \{y\})\subseteq W$$. Легко перевірити, що система $\mathcal{E}$, що складається з нарізно відкритих множин, утворює топологію на добутку $X\times Y$, яка називається хрест-топологією на $X\times Y$.

\begin{lemma}
\label{ct_l1}
Нехай $X$, $Y$ і $Z$~--- топологічні простори, $\mathcal{C}$~--- хрест-топологія на добутку $X\times Y$ і $Q=(X\times Y,\mathcal{C})$. Тоді $CC(X\times Y, Z)=C(Q,Z)$.
\end{lemma}

\begin{proof} <=). Нехай $f\in CC(X\times Y, Z)$. Розглянемо $W$~--- відкриту множину в $Z$, і доведемо, що $f^{-1}(W)$~--- відкрита в $Q$. Нехай $p_{0}=(x_{0},y_{0})\in f^{-1}(W)$, тоді $z_{0}=f(p_{0})=f^{x_{0}}(y_{0})=f_{y_{0}}(x_{0})\in W$. Оскільки $f^{x_{0}}$ та $f_{y_{0}}$~--- неперервні і $W$~--- відкритий окіл точки $z_{0}$ в $Z$, то існують окіл $U$ точки $x_{0}$ та окіл $V$ точки $y_{0}$ в $Y$ такі, що $f^{x_{0}}(V)\subseteq W$ і $f_{y_{0}}(U)\subseteq W$. Отже, $f((\{x_{0}\}\times V)\cup(U\times \{y_{0}\}))=f^{x_{0}}(V)\cup f_{y_{0}}(U)\subseteq W$, а звідси $(\{x_{0}\}\times V)\cup(U\times \{y_{0}\})\subseteq f^{-1}(W)$. Таким чином, маємо, що $f^{-1}(W)\in \mathcal{C}$, отже, $f\in C(Q,Z)$.

=>). Розглянемо $f\in C(Q,Z)$ та $p_{0}=(x_{0},y_{0})\in X\times Y$. Нехай $W$~--- відкритий окіл точки $z_{0}=f(x_{0},y_{0})$ в $Z$. Тоді, оскільки $f^{-1}(W)\in \mathcal{C}$ і $p_{0}\in f^{-1}(W)$, то існують відкриті околи $U$ точки $x_{0}$ в $X$ та $V$ точки $y_{0}$ в $Y$ такі, що $(\{x_{0}\}\times V)\cup(U\times \{y_{0}\})\subseteq f^{-1}(W)$. Звідси маємо, що $f^{x_{0}}(V)\cup f_{y_{0}}(U)=f((\{x_{0}\}\times V)\cup(U\times \{y_{0}\}))\subseteq W$. Таким чином, $f^{x_{0}}(V)\subseteq W$ і $f_{y_{0}}(U)\subseteq W$, що дає нам неперервність $f^{x_{0}}$ в точці $y_{0}$ та $f_{y_{0}}$ в точці $x_{0}$, отже, $f\in CC(X\times Y,Z)$.
\end{proof}



\begin{lemma}
\label{ct_l2}
Нехай $\mathcal{T}^{u}$~--- топологія на $\mathbb{R}$, що складається з множин $(-\infty,c)$, де $-\infty\leq c\leq+\infty$, а $C^{u}(X)$~--- простір усіх напівнеперервних зверху функцій $f:X\rightarrow\mathbb{R}$. Тоді $C^{u}(X)=C(X,\mathbb{R}^{u})$, де $\mathbb{R}^{u}=(\mathbb{R},\mathcal{T}^{u})$.

Так само: $C^{l}(X)=C(X,\mathbb{R}^{l})$.
\end{lemma}

\begin{proof}=>) Нехай $f\in C^{u}(X)$. Розглянемо $c\in \mathbb{R}$, і доведемо, що $E(f<c)=f^{-1}((-\infty,c))$ відкрита в $X$. Нехай $x_{0}\in E(f<c)$, $f(x_{0})< c$. З напівнеперервності зверху функції $f$ маємо, що існує $U$~--- окіл точки $x_{0}$ в $X$ такий, що для довільного $x\in U$ виконується $f(x)<c$. Отже, $E(f<c)$ містить окіл кожної своєї точки, є відкритою множиною для кожного $c\in \mathbb{R}$. Таким чином, $f\in C(X,\mathbb{R}^{l})$.

<=) Нехай $f\in C(X,\mathbb{R}^{u})$. Нехай $x_{0}\in E(f<c)$. З того, що $f\in C(X,\mathbb{R}^{u})$, маємо, що $E(f<c)$~--- відкрита, отже, існує окіл $U$ точки $x_{0}$ такий, що $U\subseteq E(f<c)$. Таким чином, маємо, що $f(x)<c=f(x_{0})+\varepsilon$, $\varepsilon>0$. В силу довільності вибору $c$ маємо, що для кожного $\varepsilon>0$ існує окіл $U$ точки $x_{0}$ такий, що для довільного $x\in U$ $f(x)<f(x_{0})+\varepsilon$.
\end{proof}

Введемо наступні позначення: $C^{u}C^{u}(X\times Y)$~--- простір усіх нарізно напівнеперервних зверху функцій $f:X\times Y\rightarrow \mathbb{R}$, $C^{l}C^{l}(X\times Y)$~--- простір усіх нарізно напівнеперервних знизу функцій $f:X\times Y\rightarrow \mathbb{R}$, $C^{u}(T)$~--- це простір напівнеперервних зверху функцій $f:T\rightarrow \mathbb{R}$, $C^{l}(T)$~--- це простір напівнеперервних знизу функцій $f:T\rightarrow \mathbb{R}$.

\begin{lemma}
\label{ct_l3}Для довільних топологічних просторів $X$ та $Y$ маємо, що $C^{u}C^{u}(X\times Y)=C^{u}(Q)$ і $C^{l}C^{l}(X\times Y)=C^{l}(Q)$.
\end{lemma}

\begin{proof}Нехай $f\in C^{u}C^{u}(X\times Y)$. За лемою \ref{ct_l2} маємо, що з того, що $f^{x}\in C^{u}(Y)$ випливає, що $f^{x}\in C(Y,\mathbb{R}^{u})$, та з $f_{y}\in C^{u}(X)$ випливає, що $f_{y}\in C(X,\mathbb{R}^{u})$. Таким чином, врахувавши лему \ref{ct_l1}, маємо: $f\in CC(X\times Y, \mathbb{R}^{u})=C(Q,\mathbb{R}^{u})=C^{u}(Q)$. Доведення в іншу сторону аналогічне.

Пару $(g,h)$ напівнеперервних відповідно зверху і знизу функцій $g,h:X\rightarrow \mathbb{R}$ на топологічному просторі $X$, таких, що $g(x)\leq h(x)$ на $X$ ми називаємо парою Гана на $X$. Пару $(g,h)$ функцій $g\in C^{u}C^{u}(X\times Y)$, $h\in C^{l}C^{l}(X\times Y)$ на топологічному просторі $X$, таких, що $g(x)\leq h(x)$ на $X$ ми називаємо нарізною парою Гана на $X$.
\end{proof}

\begin{lemma}
\label{ct_l4}
Нарізна пара Гана $(g,h)$ на добутку $X\times Y$ є парою Гана на просторі $Q=(X\times Y,\mathcal{С})$.
\end{lemma}

\begin{proof} Напряму випливає з леми \ref{ct_l3}, оскільки $g\in C^{u}C^{u}(X\times Y) = C^{u}(Q)$ та $g\in C^{l}C^{l}(X\times Y) = C^{l}(Q)$
\end{proof}

\begin{lemma}
\label{ct_l5}
Нехай $X$, $Y$~--- $T_{1}$-простори, $\mathcal{C}$~--- хрест-топологія. Тоді $Q=(X\times Y, \mathcal{C})$~--- $T_{1}$-простір.
\end{lemma}

\begin{proof} Доведемо, що одноточктова множина $\{p\}$, $p=(x,y)\in Q$, є  замкненою. Візьмемо $q=(u,v)\neq p$. Або $x\neq u$, або $y\neq v$. Припустимо, що $x\neq u$. Тоді існує $U$~--- відкритий окіл точки $u$, такий, що $x\notin U$. Покладемо $W=U\times Y$~--- відкритий окіл точки $q$ в $Q$, такий, що $p\notin W$. Отже, $\{p\}$~--- замкнена.
\end{proof}

\begin{theorem}
\label{ct_t1}
Нехай $X$ та $Y$~--- $T_{1}$-простори. Тоді кожна нарізна пара Гана $(g,h)$ на добутку $X\times Y$ має проміжну нарізно неперервну функцію тоді і тільки тоді, коли простір $Q=(X\times Y, \mathcal{C})$ є нормальним.
\end{theorem}

\begin{proof} За лемою \ref{ct_l5} маємо, що простір $Q=(X\times Y, \mathcal{C})$~--- $T_{1}$-простір, за лемою \ref{ct_l4} маємо, що нарізна пара Гана $(g,h)$ є парою Гана на $Q$. Таким чином, у випадку нормального простору $Q$, за теоремою Гана, існує проміжна для пари Гана $(g,h)$ неперервна функція $f$, та навпаки, з існування проміжної неперервної функції для кожної пари Гана випливає нормальність простору $Q$.
\end{proof}


\begin{theorem}
\label{ct_t2}
Нехай $T$ та $S$~--- дискретні простори, $X=\alpha T=T\cup\{\infty\}$, та $Y=\alpha S=S\cup\{\infty\}$~--- компактифікації Александровва цих просторів, $\mathcal{C}$~--- хрест-топологія на $X\times Y$ і $Q=(X\times Y, \mathcal{C})$. Тоді $Q$~--- нормальний топологічний простір.
\end{theorem}

\begin{proof}
Нехай $A$, $B$~--- замкнені в $Q$, $A\cap B=\emptyset$. Чи існують $U$, $V$~--- відкриті в $Q$, такі, що $A\subseteq U$, $B\subseteq V$ а $U\cup V=\emptyset$?

Покладемо $w=(\infty,\infty)$. Нехай $w\in A$. Позначимо $H=Q\setminus B$~--- відкрита в $Q$, $w\in A\subseteq H$. Оскільки $H$~--- відкритий і $w\in H$, то існують $t_{1},...,t_{n}\in T$, $s_{1},...,s_{n}\in S$, такі, що $W_{0}=(X_{0}\times \{\infty\})\cup(\{\infty\}\times Y_{0})\subseteq H$, де $X_{0}=X\setminus T_{0}$, $Y_{0}=Y\setminus S_{0}$, $T_{0}=\{t_{1},...,t_{n}\}$, $S_{0}=\{s_{1},...,s_{m}\}$. Для кожного $t\in T$ та $s\in S$ покладемо $p_{t}=(t,\infty)$, $q_{s}=(\infty,s)$, $T_{1}=\{t\in T_{0}:p_{t}\in A\}$, $S_{1}=\{s\in S_{0}:q_{s}\in A\}$. Візьмемо $X_{1}=X_{0}\cup T_{1}$ та $Y_{1}=Y_{0}\cup S_{1}$. Маємо, що для кожного $t\in X_{1}$ існує $U_{t}\subseteq Y$: $\{t\}\times U_{t}\subseteq H$, та для кожного $s\in Y_{1}$ існує $U_{s}\subseteq X$: $U_{s}\times \{s\}\subseteq H$, оскільки $H$~--- відкрита.

Візьмемо $C'=\bigcup\limits_{t\in X_{1}}^{}\{t\}\times U_{t}\subseteq H$, $C''=\bigcup\limits_{s\in Y_{1}}^{}U_{s}\times \{s\}\subseteq H$, та $C=C'\cup C''$. Покладемо тепер $U=C\cup(A\cap(T\times S))$. Маємо, що $A\subseteq U\subseteq H$.

Покажемо, що $U$ є замкнено-вікритою.  Очевидно, що $U$ є відкритою як об'єднання відкритих. Доведемо,  що $Q\setminus U$ є замкненою.

Нехай $p\in Q\setminus U$. Якщо $p\in T\times S$, то $\{p\}$~--- відкрита, і $p$ належить $Q\setminus U$ зі своїм околом. Нехай же тепер $p\in (T\times \{\infty\})\cup (\{\infty\}\times s)$. Припустимо, що $p=(t,\infty)\in T\times \{\infty\}$, тоді $t\notin X_{1}$. Тоді, оскільки $p\notin (A\cap(T\times S))$~--- замкнена,  то існує відкрита $V_{p}\subseteq Y$, така, що $Y\setminus V_{p}$~--- скінченна і $O_{p}=\{t\}\times V_{p}\subseteq U$. $O_{p}$~--- відкритий окіл $p$, отже, $U$~--- замкнен.

Нехай тепер $w\notin A\cup B$, $H=Q\setminus B$. Покладемо $T_{1}=\{t\in T: p_{t}\in A\}$, $S_{1}=\{s\in S:q_{s}\in A\}$, де $p_{t}=(t,\infty)$, $q_{s}=(\infty,s)$. Для кожного $t\in T_{1}$ існує $U_{t}\subseteq Y$ така,  що $\{t\}\times U_{t}\subseteq H$, та для кожного $s\in S$ існує $U_{s}\subseteq X$ така,  що $U_{s}\times \{s\}\subseteq H$. Покладемо тепер $C'=\bigcup\limits_{t\in T_{1}}^{}\{t\}\times U_{t}\subseteq H$, $C''=\bigcup\limits_{s\in S_{1}}^{}U_{s}\times \{s\}\subseteq H$, $C=C'\cup C''$, $U=C\cup(A\cap(T\times S))$. Маємо, що $U$ є відкрито-замкненою. та $A\subseteq U\subseteq H$.

Ми отримали, що $A\subseteq U$, $B\subseteq Q\setminus U$, де $U$ та $Q\setminus U$~--- відкриті, отже, $Q$~--- нормальний.
\end{proof} 